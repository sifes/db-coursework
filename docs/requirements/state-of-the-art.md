# Аналіз предметної області

## Вступ

У цьому документі розглянуто основні визначення, які використовуються під час аналізу області розробки систем управління проєктами, підходи та способи, що використовуються для розробки ПЗ в цій галузі. Також буде проаналізовано характеристики існуючих аналогів системи ProMan для управління проєктами, таких як GitHub Projects, Trello, та інші, на основі критеріїв FURPS, щоб визначити їхні плюси та мінуси на основі відгуків користувачів.

Зміст документу:

- [Основні визначення](#основні-визначення), що допоможуть користувачу зрозуміти структуру проекту, та терміни, які будуть зустрічатися під час аналізу.
- [Підходи та способи вирішення завдання](#підходи-та-способи-вирішення-завдання) під час розробки програмного забезпечення.
- [Порівняльна характеристика існуючих засобів вирішення завдання](#порівняльна-характеристика-існуючих-засобів-вирішення-завдання) з детальним розбором їхніх переваг і недоліків відповідно до критеріїв FURPS.
- [Висновки](#висновки)
- [Посилання](#посилання)

## Основні визначення

[Проєкт](https://www.pmi.org/about/what-is-a-project) - це низка структурованих завдань, заходів та цілей, які ретельно виконуються для досягнення бажаного результату.

[Життєвий цикл проєкту](https://www.pmi.org/about/what-is-a-project) - базова система правил, яку використовують менеджери та команди для ефективного структурування проєкту та забезпечення його успіху.

[Фази життєвого циклу проєкту](https://www.pmi.org/about/what-is-a-project) - сукупність логічно пов'язаних між собою проєктних заходів, які завершуються досягненням однієї або декількох цілей.

[Управління проєктами](https://www.pmi.org/about/what-is-project-management) - застосування знань, навичок, інструментів і методів у проєктній діяльності для задоволення вимог проєкту. Практика планування, організації та виконання завдань, необхідних для перетворення ідеї на продукт, послугу чи результат.

[Система управління проєктами](https://www.sciencedirect.com/topics/computer-science/project-management-software) - це програмне забезпечення, яке допомагає організовувати та керувати проєктами, надаючи такі функції, як створення структур розподілу роботи, прив’язування етапів до календарів, створення ієрархічних списків завдань, створення звітів, а також призначення завдань.

[Розробка програмного забезпечення](https://github.com/resources/articles/software-development/what-is-software-development) - систематичний процес проєктування, програмування, тестування та підтримки програмного забезпечення. Основною метою розробки програмного забезпечення є створення ефективних, функціональних і зручних програмних рішень для вирішення конкретних потреб або проблем.

[Життєвий цикл програмного забезпечення](https://github.com/resources/articles/software-development/what-is-sdlc) - це покроковий процес, який допомагає командам розробників ефективно створювати програмне забезпечення найвищої якості за найнижчої вартості. Команди дотримуються життєвого циклу, щоб допомогти їм планувати, аналізувати, проектувати, тестувати, розгортати та підтримувати програмне забезпечення. Життєвий цикл також допомагає командам переконатися, що програмне забезпечення відповідає вимогам зацікавлених сторін і дотримується стандартів їхньої організації щодо якості, безпеки та відповідності.

[Методологія розробки програмного забезпечення](https://github.com/resources/articles/software-development/what-is-sdlc) - структуровані підходи до керування процесом розробки та поставки програмного забезпечення. Вони визначають те, як команди планують, виконують і керують своїми проєктами, впливаючи на такі фактори, як гнучкість, співпраця та ефективність.

[Вимоги до програмного забезпечення](https://www.computer.org/resources/software-requirements-specifications) - детальний опис передбачуваного призначення, особливостей, функцій та інших аспектів програмного забезпечення. Вони служать посібником і основоположним посиланням для команди розробників, яким слід керуватися під час створення програмного забезпечення. Хороша специфікація вимог до програмного забезпечення допомагає зменшити кількість помилок і перероблень пізніше в життєвому циклі розробки.

## Підходи та способи вирішення завдання

Розробка будь-якого якісного програмного забезпечення починається з вибору його життєвого циклу, що складається з таких основиних етапів:

- Планування
- Аналіз та збирання вимог
- Проектування та дизайн
- Розробка
- Тестування
- Вихід на ринок
- Технічна підтримка  
  
Методології розробки ПЗ визначають структуру життєвого циклу. Тож розгляньмо перелік основних методологій. 
  
### Методологія Waterfall або Каскадна методологія

**Waterfall** – найпоширеніша, традиційна та логічна методологія управління проєктами. Вона передбачає розбиття процесу на етапи та їхнє послідовне виконання без можливості хаотично переходити між етапами.

![Схема Waterfall](https://startinfinity.s3.us-east-2.amazonaws.com/t/zqeUd4rpCH4mtqsKCDdu5BCanjP9GecjRMYW7Agi.png)

**Переваги:**

- Проста для розуміння та управління
- Стабільність виконання завдань
- Більше можливостей для аналізу термінів та ресурсів

**Недоліки:**

- Не підходить для складних і тривалих проєктів, оскільки навіть невеликі помилки або зміни можуть призвести до значних затримок
- Важке пристосування до змін у вимогах
- Мала взаємодія із замовником під час розробки

### Методологія Agile або Гнучка методологія

**Agile** – це гнучка методологія розробки програмного забезпечення, яка акцентує увагу на швидкій ітераційній розробці, постійній адаптації до змін та активній співпраці між командою і замовником.

![Схема Agile](https://media.licdn.com/dms/image/v2/D4E12AQGVP6FfzYsrig/article-cover_image-shrink_720_1280/article-cover_image-shrink_720_1280/0/1713362328326?e=2147483647&v=beta&t=M7EJfxO2o1DdxdmQ6xFjTBHTC-v6lHropNEQhseIy3c)

**Переваги:**

- Гарна адаптація до змін
- Постійне поліпшення якості завдяки швидкому виявленню та усуненню дефектів
- Заохочує співпрацю між командою розробників і замовником

**Недоліки:**

- Складний для управління
- Важко оцінити терміни та ресурси для кожної ітерації

### Методологія Scrum
**Scrum** насправді є підмножиною методології Agile. Так само передбачає розробку короткими циклами, але також і з використанням спринтів. Спринт – це обмежений у часі період розробки, який зазвичай триває від 2 до 4 тижнів. Методологія Scrum передбачає наступні ролі: власник продукту, скрам-майстер і команда розробників.

![Схема Scrum](https://www.nimblework.com/wp-content/uploads/2022/12/scrum-methodology.webp)

**Переваги:**

- Швидке реагування на змінні вимоги і умови
- Прийняття рішень знаходиться в руках команди
- Взаємодія між замовником і командою розробників

**Недоліки:**

- Не підходить для великих проєктів
- Потрібна висококваліфікована команда, в якій немає місця новачкам
- Важко вирахувати остаточну вартість

### Методологія Kanban

**Kanban** — це гнучка методологія управління проєктами та процесами, яка фокусується на візуалізації робочого процесу та безперервному вдосконаленні. Дошка Канбан розділена на колонки, які представляють етапи розробки. Кожне завдання представлене карткою, яка переміщується по дошці в міру проходження етапів розробки. Методологія Канбан передбачає наступні етапи: “потрібно зробити”, “в процесі” і “зроблено”.

![Схема Kanban](https://www.diegocalvo.es/wp-content/uploads/2018/04/KANBAN-Methodology.png)

**Переваги:**

- Легко відстежувати прогрес і стан завдань на Kanban-дошці
- Можна адаптувати під будь-який робочий процес без необхідності значних змін

**Недоліки:**

- Немає чітких дедлайнів, що ускладнює планування
- Управління великою кількістю завдань може стати проблематичним

### Методологія Lean

**Lean** – це клієнтоорієнтований підхід до розробки програмного забезпечення. Він передбачає безперервне створення цінності для замовника та усунунення перешкод для розробки. Lean допомагає заощаджувати без втрати якості та позбутися зайвих процесів з алгоритму роботи компанії. Методологія Lean включає наступні етапи: визначення, вимірювання, аналіз, покращення та контроль.

![Схема Lean](https://media.licdn.com/dms/image/C4E12AQHWEjyiS_SxKQ/article-cover_image-shrink_600_2000/0/1625735116083?e=2147483647&v=beta&t=Oti2PlxG-miZ0ma2KJ99luIYoYAtkfTjAvd9fwr3GBA)

**Переваги:**

- Ефективне використання ресурсів і часу
- Краща адаптація до змін у вимогах і ринкових умовах
- Основний акцент робиться на створенні цінності для клієнта

**Недоліки:**

- Вимагає значних зусиль для інтеграції та зміни організації
- Неправильне використання може призвести до недофінансування важливих аспектів
- Важче підтримувати довгострокові проєкти

### Методологія DevOps

**DevOps** – це підхід, який поєднує розробку програмного забезпечення та ІТ-операції. Він передбачає використання автоматизації та співпраці для підвищення швидкості та якості розробки програмного забезпечення. Методологія DevOps включає наступні етапи: планування, кодування, збірка, тестування, випуск, розгортання, експлуатація та моніторинг.

![Схема DevOps](https://media.licdn.com/dms/image/v2/D5612AQH2nnE3jXGbcg/article-cover_image-shrink_600_2000/article-cover_image-shrink_600_2000/0/1703066071742?e=2147483647&v=beta&t=AxhSnP1A3ujubIYHvURwxsbMg4SViXsqTYPuGDrry-g)

**Переваги:**

- Автоматизація і тісна співпраця дозволяють швидше випускати оновлення і нові функції
- Краща адаптація до змін у вимогах
- Постійне тестування і моніториг мінімізують недоліки

**Недоліки:**

- Не підходить для невеликих проєктів
- Вимагає високого рівня знань для ефективного впровадження

### Методологія RAD або Методологія швидкої розробки додатків

**RAD** – це методологія розробки програмного забезпечення, яка фокусується на швидкій розробці та постійній взаємодії з користувачем. Основна мета – скорочення часу розробки завдяки прототипуванню, ітераційному підходу та мінімальній попередній підготовці.

![Схема Rad](https://kissflow.com/hs-fs/hubfs/Rapid-application-development.png?width=836&height=442&name=Rapid-application-development.png)

**Переваги:**

- Швидкий процес розробки
- Користувач постійно надає відгук на ранніх етапах, що дозволяє уникнути недоліків
- Легше реагувати на зміни у вимогах, бо користувач може бачити прогрес на кожному етапі

**Недоліки:**

- Потрібна достатня залученість користувача в процес розробки
- Не підходить для великих проєктів
- Швидкість розробки можна зменшувати кінцеву якість

### Спіральна методологія

**Спіральна методологія** концентрується на ризик-орієнтованому програмуванні. Вона включає в себе ітеративний підхід та прототипування для уникнення будь-яких ризиків. Спіральна методологія включає наступні етапи: планування, аналіз ризиків, розробка та оцінка.

![Схема Spiral](https://www.intellectsoft.net/blog/wp-content/uploads/spiral-model-process-1024x844.jpg)

**Переваги:**

- Легке виявлення недоліків на кожному етапі
- Легка адаптація до змін
- Підходить для складних проєктів

**Недоліки:**

- Вимагає значних витрат ресурсів
- Не підходить для невеликих проєктів
- Складна в управлінні

### Методологія XP або Методологія екстремального програмування

**Методологія XP** акцентує увагу на продукуванні якісного коду, легкому підлаштуванні під вимоги замовника та комунікації між командою розробників і клієнтом. Основні практики: парне програмування, безперервне тестування, часті релізи, створення стандартів, рефакторинг.

![Схема XP](https://i0.wp.com/thecorrelation.in/wp-content/uploads/2022/06/Extreme-Programming-XP-1024x548-8ca41d10.jpg?ssl=1)

**Переваги:**

- Висока якість кінцевого коду
- Легке пристосування до змін
- Створення сприятливої командного середовища

**Недоліки:**

- Складність впровадження
- Високі вимоги до кваліфікації команди

## Порівняльна характеристика існуючих засобів вирішення завдання

Для вирішення завдання з керування проєктами на ринку доступні кілька широко використовуваних інструментів та програм. Нижче наведено короткий огляд деяких популярних рішень, а також таблицю порівняння за критеріями FURPS.

1. **[GitHub Projects](https://github.com/features/project-management/)**  
   **Огляд:** Інструмент для управління проєктами, інтегрований з GitHub, який дозволяє командам організовувати завдання, ідеально підходить для розробників, які вже користуються GitHub.  
   **Особливість:** Глибока інтеграція з GitHub, що робить його найкращим вибором для розробників, які активно використовують GitHub для версійності коду.

2. **[Trello](https://trello.com/)**  
   **Огляд:** Візуальний інструмент для управління завданнями за допомогою Kanban-дошок. Легко налаштовується під потреби користувача.  
   **Особливість:** Візуальне управління завданнями за допомогою Kanban-дошок, що робить його дуже зручним у використанні та гнучким для різних проектів.

3. **[Basecamp](https://basecamp.com/)**   
   **Огляд:** Платформа для управління проєктами, яка об'єднує інструменти для спільної роботи, управління завданнями та обміну файлами.  
   **Особливість:** Поєднання інструментів для управління проєктами, обміну повідомленнями та файлами в одному місці, що робить його ідеальним для малих і середніх команд.

4. **[Nifty](https://niftypm.com/)**   
   **Огляд:** Інструмент для управління проєктами з фокусом на часові рамки і прогрес. Дозволяє командам бачити етапи проєкту в зручному форматі.  
   **Особливість:** Часові лінії та відстеження прогресу, що робить його унікальним серед конкурентів завдяки поєднанню управління завданнями з часовими рамками.

5. **[Backlog](https://nulab.com/backlog/)**    
   **Огляд:** Інструмент для управління проектами, орієнтований на розробників, з можливостями для управління помилками та випуском версій.  
   **Особливість:** Орієнтований на розробників, з можливостями для управління помилками і випуском версій, що робить його унікальним для команд розробників.

6. **[Asana](https://asana.com/)**    
   **Огляд:** Платформа для управління завданнями та проектами з потужними функціями для відстеження прогресу.  
   **Особливість:** Наявність потужних функцій для відстеження прогресу і управління робочими процесами, що робить його ідеальним для великих команд завдяки функціональності та зручному інтерфейсу.

7. **[Jira](https://www.atlassian.com/software/jira)**    
   **Огляд:** Професійний інструмент для управління проектами, який підтримує методології Agile, такі як Scrum і Kanban.  
   **Особливість:** Висока адаптивність для команд розробників, що використовують Agile, робить його дуже популярним у технічних колах завдяки можливості налаштування під специфіку команди.

8. **[Microsoft Project](https://www.microsoft.com/en-us/microsoft-365/project/project-management-software)**    
   **Огляд:** Потужне програмне забезпечення для управління проектами, яке дозволяє планувати, контролювати ресурси та виконання завдань.  
   **Особливість:** Висока надійність і функціональність для великих організацій, які потребують комплексного управління проектами, завдяки інтеграції з іншими продуктами Microsoft.

#### Порівняльна таблиця FURPS

| Вимоги                                                            | **GitHub Projects** | **Trello** | **Basecamp** | **Nifty** | **Jira** | **Asana** | **Microsoft Project** | **Backlog** |
| ----------------------------------------------------------------- | :-------------------: | :----------: | :------------: | :---------: | :--------: | :---------: | :---------------------: | :-----------: |
| **Functionality (Функціональні)**                                 |                     |            |              |           |          |           |                       |             |
| Створення, редагування та видалення проєктів                      | 5                   | 5          | 4            | 4         | 5        | 4         | 5                     | 5           |
| Управління завданнями та підзадачами                              | 5                   | 5          | 4            | 4         | 5        | 5         | 5                     | 5           |
| Можливість призначення відповідальних осіб та термінів виконання  | 5                   | 5          | 4            | 4         | 5        | 5         | 5                     | 5           |
| Наявність системи коментарів для обговорення завдань              | 5                   | 5          | 4            | 4         | 5        | 5         | 5                     | 5           |
| Відстеження прогресу виконання завдань                            | 5                   | 5          | 4            | 4         | 5        | 5         | 5                     | 5           |
| Генерація звітів про стан проєкту                                 | 5                   | 4          | 3            | 3         | 5        | 4         | 5                     | 4           |
| Задання дедлайнів                                                 | 5                   | 4          | 4            | 5         | 5        | 5         | 5                     | 5           |
| Адаптивність                                                      | 4                   | 4          | 3            | 3         | 3        | 4         | 3                     | 3           |
| Кросплатформеність                                                | 5                   | 5          | 4            | 4         | 4        | 4         | 4                     | 4           |
| Пошуковий фільтр                                                  | 5                   | 4          | 3            | 4         | 5        | 4         | 4                     | 4           |
| Офлайн доступ                                                     | 3                   | 2          | 2            | 2         | 2        | 2         | 2                     | 2           |
| Система сповіщень                                                 | 5                   | 4          | 4            | 5         | 4        | 5         | 5                     | 4           |
| Інтеграція з іншими інструментами                                 | 4                   | 5          | 4            | 4         | 5        | 5         | 5                     | 5           |
| Можливість налаштування прав доступу для користувачів             | 5                   | 4          | 4            | 4         | 5        | 4         | 4                     | 4           |
| **Usability (до зручності)**                                      |                     |            |              |           |          |           |                       |             |
| Інтуїтивно зрозумілий інтерфейс                                   | 5                   | 5          | 4            | 5         | 5        | 5         | 3                     | 4           |
| Багатомовність                                                    | 4                   | 5          | 3            | 2         | 2        | 4         | 4                     | 2           |
| Доступ до дошки без реєстрації                                    | 5                   | 5          | 1            | 1         | 1        | 1         | 1                     | 5           |
| Ведення паралельно кількох проєктів                               | 5                   | 5          | 4            | 3         | 4        | 4         | 4                     | 4           |
| Наявність підказок та інструкцій                                  | 5                   | 4          | 4            | 4         | 5        | 5         | 5                     | 5           |
| Адаптивний дизайн для різних пристроїв                            | 5                   | 5          | 4            | 5         | 5        | 5         | 4                     | 4           |
| Швидкий доступ до часто використовуваних функцій                  | 5                   | 5          | 3            | 4         | 4        | 4         | 4                     | 4           |
| Можливість персоналізації інтерфейсу                              | 5                   | 5          | 4            | 5         | 5        | 5         | 4                     | 4           |
| **Reliability (до надійності)**                                   |                     |            |              |           |          |           |                       |             |
| Швидкість виправлення багів                                       | 5                   | 4          | 4            | 4         | 4        | 4         | 5                     | 5           |
| Резервне копіювання                                               | 5                   | 4          | 4            | 4         | 4        | 4         | 5                     | 5           |
| Історія зміни проєктів                                            | 5                   | 5          | 4            | 4         | 5        | 5         | 5                     | 5           |
| Приватні проєкти                                                  | 5                   | 5          | 4            | 4         | 5        | 4         | 5                     | 5           |
| Багаторівнева автентифікація                                      | 5                   | 5          | 5            | 5         | 5        | 5         | 5                     | 5           |
| Можливість відновлення даних з резервної копії                    | 4                   | 5          | 4            | 4         | 4        | 4         | 5                     | 4           |
| Автоматичне відновлення сервісу у разі збоїв                      | 4                   | 5          | 4            | 4         | 5        | 4         | 5                     | 4           |
| **Performance (до продуктивності)**                               |                     |            |              |           |          |           |                       |             |
| Можливість обробки до 1000 користувачів одночасно                 | 5                   | 5          | 4            | 4         | 5        | 5         | 5                     | 5           |
| Оптимізація для роботи з великими обсягами даних                  | 5                   | 5          | 4            | 4         | 5        | 5         | 5                     | 5           |
| Швидкість виконання запитів                                       | 5                   | 5          | 5            | 5         | 5        | 5         | 5                     | 5           |
| Швидкість інтерфейсу                                              | 5                   | 5          | 5            | 4         | 5        | 5         | 5                     | 5           |
| Стійкість до збоїв                                                | 5                   | 5          | 4            | 4         | 4        | 5         | 5                     | 4           |
| Мінімізація затримок у виконанні запитів                          | 5                   | 5          | 4            | 4         | 5        | 5         | 5                     | 5           |
| **Supportability (до підтримки)**                                 |                     |            |              |           |          |           |                       |             |
| Наявність документації для користувачів та адміністраторів        | 5                   | 5          | 4            | 5         | 5        | 5         | 5                     | 5           |
| Технічна підтримка з доступом через різні канали                  | 5                   | 5          | 4            | 5         | 5        | 5         | 5                     | 5           |
| Регулярні оновлення програмного забезпечення                      | 5                   | 5          | 4            | 5         | 5        | 5         | 5                     | 5           |
| Можливість звітності про проблеми та отримання зворотного зв’язку | 5                   | 5          | 4            | 5         | 5        | 5         | 5                     | 5           |
| Онлайн підтримка                                                  | 5                   | 5          | 4            | 5         | 5        | 5         | 5                     | 5           |
| FAQ                                                               | 4                   | 5          | 4            | 4         | 5        | 5         | 5                     | 5           |

## Висновки

Аналіз найпопулярніших систем для управління проєктами показує, що всі з них мають ряд недоліків. Великим мінусом більшості сервісів є майже повна відсутність офлайн доступу і використання серверів сторонніх провайдерів. Можливість використання приватного сервера могла б дозволити користувачам мати повний контроль над власною інфраструктурою та забезпечити повну конфіденційність своїх даних. Також часто платформам бракує адаптивності, занадто багато функцій для дрібних та середніх задач перевантажують інтерфейс, натомість контроль над складними та масштабними завданнями доволі обмежений, що потенційно може відлякувати великі компанії. Для малих команд та окремих розробників проблемою може стати доволі сильне урізання можливостей в безкоштовних версіях та складність для новачків.

У висновку можна сказати, що розробка нової системи управління проєктами, яка б змогла врахувати та виправити наведені мінуси, є цілком виправданою. Чіткий баланс між функціональністю для різних масштабів задач та зручністю дозволить залучити більшу кількість користувачів.

## Посилання

1. [Проєкт](https://www.pmi.org/about/what-is-a-project)
2. [Життєвий цикл проєкту](https://www.pmi.org/about/what-is-a-project)
3. [Фази життєвого циклу проєкту](https://www.pmi.org/about/what-is-a-project)
4. [Управління проєктами](https://www.pmi.org/about/what-is-project-management)
5. [Система управління проєктами](https://www.sciencedirect.com/topics/computer-science/project-management-software)
6. [Розробка програмного забезпечення](https://github.com/resources/articles/software-development/what-is-software-development)
7. [Життєвий цикл програмного забезпечення](https://github.com/resources/articles/software-development/what-is-sdlc)
8. [Методологія розробки програмного забезпечення](https://github.com/resources/articles/software-development/what-is-sdlc)
9. [Вимоги до програмного забезпечення](https://www.computer.org/resources/software-requirements-specifications)
10. Схеми: [Waterfall](https://startinfinity.s3.us-east-2.amazonaws.com/t/zqeUd4rpCH4mtqsKCDdu5BCanjP9GecjRMYW7Agi.png), [Agile](https://media.licdn.com/dms/image/v2/D4E12AQGVP6FfzYsrig/article-cover_image-shrink_720_1280/article-cover_image-shrink_720_1280/0/1713362328326?e=2147483647&v=beta&t=M7EJfxO2o1DdxdmQ6xFjTBHTC-v6lHropNEQhseIy3c), [Scrum](https://www.nimblework.com/wp-content/uploads/2022/12/scrum-methodology.webp), [Kanban](https://www.diegocalvo.es/wp-content/uploads/2018/04/KANBAN-Methodology.png), [Lean](https://media.licdn.com/dms/image/C4E12AQHWEjyiS_SxKQ/article-cover_image-shrink_600_2000/0/1625735116083?e=2147483647&v=beta&t=Oti2PlxG-miZ0ma2KJ99luIYoYAtkfTjAvd9fwr3GBA), [DevOps](https://media.licdn.com/dms/image/v2/D5612AQH2nnE3jXGbcg/article-cover_image-shrink_600_2000/article-cover_image-shrink_600_2000/0/1703066071742?e=2147483647&v=beta&t=AxhSnP1A3ujubIYHvURwxsbMg4SViXsqTYPuGDrry-g), [RAD](https://kissflow.com/hs-fs/hubfs/Rapid-application-development.png?width=836&height=442&name=Rapid-application-development.png), [Spiral](https://www.intellectsoft.net/blog/wp-content/uploads/spiral-model-process-1024x844.jpg), [XP](https://i0.wp.com/thecorrelation.in/wp-content/uploads/2022/06/Extreme-Programming-XP-1024x548-8ca41d10.jpg?ssl=1)
11. Про методології розробки ПЗ [[1]](https://wezom.com.ua/ua/blog/metodologija-razrabotki-programmnogo-obespechenija), [[2]](https://www.smart-it.com/uk/2021/08/12-best-software-development-methodologies-with-pros-and-cons/), [[3]](https://javarush.com/ua/groups/posts/uk.2443.vse-jsho-potrbno-znati-pro-metodolog-rozrobki-pz-trendi-principi-ta-pastki-dlja-novachkv), [[4]](https://uk.wikipedia.org/wiki/%D0%9C%D0%B5%D1%82%D0%BE%D0%B4%D0%BE%D0%BB%D0%BE%D0%B3%D1%96%D1%8F_%D1%80%D0%BE%D0%B7%D1%80%D0%BE%D0%B1%D0%BA%D0%B8_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%BE%D0%B3%D0%BE_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F#%D0%9A%D0%BB%D0%B0%D1%81%D0%B8%D1%84%D1%96%D0%BA%D0%B0%D1%86%D1%96%D1%8F_%D0%B7%D0%B0_%D1%8F%D0%B4%D1%80%D0%B0%D0%BC%D0%B8)
12. [About GitHub Projects](https://docs.github.com/en/github/managing-your-work-on-github/about-projects)
13. [About Trello](https://trello.com/guide)
14. [About Basecamp](https://basecamp.com/help)
15. [About Nifty](https://niftypm.com/docs)
16. [About Backlog](https://backlog.com/help/)
17. [About Asana](https://asana.com/guide)
18. [About Jira](https://www.atlassian.com/software/jira/guides)
19. [About Microsoft Project](https://support.microsoft.com/en-us/project)
20. [Project Management Institute](https://www.pmi.org/)
21. [Scrum Alliance](https://www.scrumalliance.org/) 
22. [Atlassian Agile Coach](https://www.atlassian.com/agile) 
23. [Basecamp Guides](https://basecamp.com/guides) 
24. [Smartsheet Learning Center](https://www.smartsheet.com/content-center)

  
